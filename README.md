#### Algoritmi teksta

## Konstrukcija sufiksnog niza :hammer:
U radu je razmotren pojam sufiksnog niza, kao niza indeksa leksikografski sortiranih sufiksa, sa posebnom pažnjom posvećenom njegovoj konstrukciji, te su opisana, implementirana i upoređena četiri algoritma izgradnje. Na prvom mestu je naivni algoritam, koji jednostavno sortira indekse prema leksikografskom poretku odgovarajućih sufiksa. Sledeće je dupliranje prefiksa (*prefix doubling*), koje isključuje mnoga ponovljena poređenja. Naposletku, realizovani su napredniji algoritmi *DC3* (*difference cover modulo 3*) i *SA–IS* (*suffix array–induced sorting*), koji su linearne vremenske složenosti. Svi nabrojani pristupi su upoređeni kako teorijski, tako i praktično, tabelarnim i grafičkim prikazom rada implementacija. Napisana je i svita testova, u cilju potvrde korektnosti realizacija.
